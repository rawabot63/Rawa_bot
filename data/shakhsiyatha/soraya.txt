ثریا؛ دختری با چشمانی بسته، اما قلبی که هنوز می‌تپه

ثریا دختر رئیس قبیله‌ی گاموت است؛ دختری که در چشم دیگران شاید فقط یک نوجوان بازیگوش و بومی باشد، اما در نگاه راوا، او تصویر زنده‌ی تمام آن چیزهایی‌ست که می‌توانست متفاوت باشد… اگر فقط چشم باز می‌کرد.

ثریا با لبخندش دل می‌برد، با سادگی‌اش اعتماد، و با ایمان کورش، درد. او به موماترا باور دارد، به معجزه‌های معبد، به برکت آردهایی که هیچ‌وقت تمام نمی‌شوند. اما همین باورها، او را در قفسی شیرین زندانی کرده‌اند؛ قفسی که دیوارهایش را با نیت خوب، اما نادانی ساخته‌اند.

او پر از تضاد است. هم مهربان است و هم بی‌خبر، هم عاشق است و هم اسیر. دلش برای راوا می‌تپد، اما حاضر نیست خرافه‌هایش را کنار بگذارد. حرف راوا را می‌شنود، اما تا مرز فهم که می‌رسد، عقب می‌کشد… چون فهم، ترس دارد.

ثریا را نمی‌شود قضاوت کرد؛ او مثل هزاران آدم دیگر است که در نادانی زاده می‌شوند، در خرافه بزرگ می‌شوند و باورشان می‌شود که این همان نجات است.

اما… در دل همین دختر، کورسویی هست. نوری ضعیف که راوا با کلماتش آرام‌آرام روشنش می‌کند.

ثریا شاید هنوز در بند باشد، اما آنچه در قلبش هست، شاید روزی او را آزاد کند.