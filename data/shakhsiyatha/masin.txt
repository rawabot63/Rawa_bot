ماسین همسر دیورای بزرگ رِییس قبیله گاموتها؛ زنی که نان می‌پزد، دعا می‌کند، و زیر چادرش، داستان‌هایی پنهان است که بوی سوختگی می‌دهند

ماسین یکی از ماهاتاهاست—زنانی که در دل معبدند، اما نه روحانی‌اند و نه معمولی. آن‌ها نان را بین مردم پخش می‌کنند، دعاها را یاد می‌دهند، بچه‌ها را در مراسم‌ها می‌چرخانند. اما ماسین با همه فرق دارد.

لبخند دارد، صدایش نرم است، همیشه اولِ صف مهربانی‌ست. اما مهربانی‌اش گزینشی‌ست. چشم‌هایش، وقتی به فقیر نافرمانی نگاه می‌کنند، سرد می‌شوند. دست‌هایش، وقتی نانی را به کسی می‌دهد که سؤال می‌پرسد، مکث می‌کنند.

ماسین به‌ظاهر خادم مردمه، اما در حقیقت، خادم ترسه. ترسی که در وجودش لانه کرده. ترسی که بهش یاد داده سکوت کن، فرمان ببر، شک نکن.

او ممکن بود زن خوبی باشد—اگر در جای دیگری زندگی می‌کرد. اما اینجا، خوبی یعنی اطاعت. و ماسین خوب‌ترین زن این سرزمین است.

او نان می‌دهد، اما به شرطی. دعای صبحگاهی را تکرار می‌کند، اما اگر کسی اشتباه بخواند، چشم‌غره می‌رود. حتی وقتی راوا را می‌بیند، نمی‌فهمد چرا از او می‌ترسد؛ فقط می‌داند باید فاصله بگیرد.
